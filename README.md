

# Week 1 


We zijn begonnen met dit vak en hebben toen introductie gekregen wat de bedoeling van dit vak zou zijn. We hebben te horen gekregen dat wij zouden gaan ontwerpen voor een persoon die ons aangewezen ging worden. Hier hoorde ik dat ik voor darice zou gaan moeten ontwerpen en wij gaan elke week met haar testen om te kijken wat zij precies voor feedback heeft en wat zij fijn vindt. 
De eerste dag is zij langs gekomen en hebben wij met haar kunnen praten over het doof zijn en wat voor voorkeuren zij zou hebben voor een mogelijke applicatie. De opdracht zou zijn om een film of podcast voor haar uit te werken zodat zij deze kan kijken. Er is te merken dat closed captions vaak erg saai zijn om te bekijken en vrij weinig gevoel meegeven. Daar gaan wij dus iets op ontwerpen.

We hebben besproken wat voor haar dingen zijn die zij wel en niet fijn vindt met films kijken.

Ze vertelde bijvoorbeeld de volgende dingen:
- Closed captions zijn wel beschikbaar maar het is bijvoorbeeld lastig om te zien wie er precies aan het praten is
- als er iemand buiten beeld praat is dat lastig mee te krijgen
- dat ze het fijn zou vinden als personen hun eigen kleur hebben
- dingen als sarcasme zijn moeilijk te bevatten op beeld
- verdriet en de mate hiervan is moeilijk te bevatten op beeld en in ondertiteling, mensen kunnen een brok in hun keel hebben maar dingen zoals dit kan je niet zien
- laat het passen bij het programma, geef een gevoel aan de tekst maar ook visueel 
- omgevingsgeluiden kunnen veel impact hebben wat je dan dus niet mee krijgt
- timing is lastig af te lezen en hoe dit effect heeft op dingen in de film
- als geluid toeneemt of afzwakt is dat vaak niet te zien
- add nonsense, alles kan iets toevoegen 

en vervolgens zijn wij diepere vragen gaan stellen op wat zij dan mist bij het kijken van films in vergelijking met vroeger. 
- geluiden die iets toevoegen aan een scene maar die niet meegenomen worden in de captions 
- ze vind het fijn om te lezen als een zin niet vloeiend gesproken is, maar je ook de opvulwoorden zoals uuhhh en jaaa ziet gebeuren 
- geluiden toevoegen en uitleggen 
- alles wat niet goed te zien is wel uitleggen want dit voegt iets toe aan het beeld
- je kan laten zien als geluid van een bepaalde kant komt
- kleuren koppelen aan emoties
-

Vervolgens hebben wij een opzet gekregen om ons te helpen met de opzet voor het project 

Het eerste testmoment was redelijk snel dus was er nog weinig mogelijkheid om een goed prototype op te zetten. dus heb ik eerst een opzet gemaakt om hier een mening over te krijgen en zo hopelijk genoeg feedback om verder te kunnen itereren. 

<img src="/Scherm­afbeelding 2025-04-24 om 18.51.57.png" alt="">
<img src="/Scherm­afbeelding 2025-04-24 om 18.52.11.png" alt="">
<img src="/Scherm­afbeelding 2025-04-24 om 18.52.17.png" alt="">

Hier heb ik de eerste keer mee kunnen testen. als eerste opzet vond zij dit er eigenlijk goed uitzien. het idee van dat tekst bijvoorbeeld groter wordt als geluid toeneemt was voor haar ook een goed idee. ook vond zij het prima dat verschillende mensen, verschillende kleuren hebben als ondertiteling 

# Week 2 

In deze week ben ik verder gegaan met het testen van het ontwerp en heb ik meer feedback verzameld van Darice. Ik heb me vooral gericht op hoe de ondertitels en geluidselementen aangepast kunnen worden om de ervaring te verbeteren. 


- Het is soms nog moeilijk om te zien wie er aan het praten is. Dus heb ik besloten om personen een eigen kleur te geven zodat dit duidelijker wordt. 
- geluiden die impact hebben op wat er gebeurd in een scene kunnen soms niet goed herkend worden dus deze kunnen beter uitgelegd worden. 
- timing van ondertitels is lastig te begrijpen zonder geluid. ze wil het effect van geluiden zoals toenemen of afnemen van volume visueel kunnen zien
- kleuren kunnen helpen om emoties van een scene over te brengen en dit wil ik als volgende proberen uit te werken

# Week 3

Ik heb gemerkt dat ik het erg moeilijk vond om deze opdracht goed uit te voeren. je merkt ook zeker hoeveel elementen er gebeuren in een film die van belang zijn in de scene maar helemaal niet overkomen als je deze niet kan horen. ik ben dus eerst alle normale captions gaan invoegen voor de scene zodat deze kloppen. vervolgens ben ik gaan kijken naar de andere geluiden die voorkomen en ook van belang zijn. zoals bijvoorbeeld het muziekje van de draaimolen. maar als ik deze geluiden toevoeg loopt dit in de war met de eerdere captions dus moet ik ook goed gaan kijken hoe ik deze aanspreek. 

Ik ben meer begonnen met het experimenteren van kleur om de frame van de video heen, om meer in het scherm over te laten gaan en hier een gevoel aan te geven. Bijvoorbeeld als eerst een beetje een slijm groene rand om de frame heen, deze klopte voor mij wanneer hij een raar gevoel krijgt en het visioen uitkomt. En vervolgens het over te laten gaan in rood wat weer past bij de draaimolen. 


## Testen 

# Eerste Testmoment:
- De achtergrondgeluiden zijn goed om in te zetten, maar ik moet ervoor zorgen dat ze niet afleiden van de tekst.
- De tekst moet subtiel bewegen, maar het trillen van de tekst moet wel matchen met de emotie van het beeld. Het doel is om de tekst te animeren zonder dat het afleidt van de rest van het beeld.
- Ik heb geleerd dat het belangrijk is om niet te veel visuele afleiding te gebruiken. Kleine, belangrijke details zijn voldoende.

# Tweede Testmoment:
- Ik heb het kleurgebruik getest. Kleuren kunnen inderdaad een gevoel toevoegen, maar ik moet dit beter integreren in de tekst.
- De tekst moet meer naar het midden van het scherm worden geplaatst en de closed captions moeten naar beneden verplaatst worden om ze beter leesbaar te maken.

# Derde Testmoment:
- De tekst mag niet te snel voorbij komen. Darice moet voldoende tijd hebben om alles goed te lezen.
- Ik heb geprobeerd de ondertitels groter te maken en meer naar het midden van het scherm te plaatsen, wat de leesbaarheid verbeterde.
- De rand van de video blijft nu constant, maar dit zorgt voor een minder dynamische ervaring. Ik wil deze rand laten reageren op de muziek en geluiden, zodat het visueel past bij de scène.

# week 4 

Wat zou ik nog willen aanpassen?
aangezien we na het testen niet veel tijd meer hadden, is dit meer een wat als maar we kunnen wel evalueren over wat ik nog zou veranderen als ik hier de tijd voor had. 



Verder werken aan geluidsvisualisatie:
- Ik had graag meer tijd willen besteden aan het visueel weergeven van geluiden en de impact die ze hebben op de sfeer van een scène. Hoewel ik al wat had getest, had ik dieper willen ingaan op het weergeven van subtiele geluiden zoals achtergrondmuziek, ademen of zelfs emoties die niet direct via tekst zichtbaar zijn.
- Meer interactie met geluid en beweging:
Ik had willen experimenteren met hoe geluid en beweging gecombineerd konden worden, bijvoorbeeld door geluiden in het beeld te integreren die samen met de visuele bewegingen veranderen. Dit zou kunnen helpen om de ervaring van geluiden die harder of zachter worden visueel over te brengen.
Meer kleurtoepassing:
- Er waren veel suggesties over het koppelen van kleuren aan emoties, maar ik had hier verder mee willen experimenteren. Door kleuren subtiel aan te passen op basis van de sfeer in de scène (bijvoorbeeld, rood voor spanning of blauw voor verdriet), had ik de visuele ervaring verder kunnen versterken.
Dynamische ondertiteling:
- Ik had willen werken aan meer dynamische ondertiteling, waarbij de grootte, vorm en positie van de tekst zich aanpast aan de actie op het scherm. Dit zou het mogelijk maken om belangrijke zinnen meer kracht bij te zetten, bijvoorbeeld door ze groter te maken wanneer er veel spanning in een scène zit.




Het was een zeer leerzaam proces omdat je op een hele andere manier gaat ontwerpen en bedenkt hoe snel je dingen over het hoofd kan zien. In plaats van te focussen op alleen het geluid, moest ik nadenken over hoe ik de visuele ervaring kon verbeteren om de beleving te verrijken. Dit zorgde ervoor dat ik op een andere manier naar films en video's ging kijken: niet alleen vanuit een visueel perspectief, maar ook hoe ik geluiden, emoties en de interactie tussen verschillende elementen kon overbrengen.

ik heb een aantal punten meer begrip voor gekregen en over geleerd:
- meer begrip voor toegankelijk ontwerp
- de visuele impact van geluid 
- nieuwe perspectieven op filmbeleving 
